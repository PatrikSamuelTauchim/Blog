<!-- dcterms:title = Pozvánka na online přednášku Dvounohý kůň versus úřední šiml -->
<!-- dcterms:abstract = Když popisuji své zážitky s úřady, lidi se mně často ptají, jestli na styk s nimi nedělám nějaké školení. Tak jsem se rozhodl jedno takové udělat, a to online. Lze ho chápat jako jemný úvod do sebeobrany prostřednictvím práva. Nejenom při styku s úřady či policií, ale třeba i ve sporu s obchodníkem při reklamaci nebo sousedem, kterému se nelíbí váš pes. -->
<!-- dcterms:creator = Michal Altair Valášek -->
<!-- x4w:pictureUrl = /perex-pictures/logo-youtube.svg -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:coverUrl = /cover-pictures/20201112-obcanka-1.jpg -->
<!-- x4w:coverCredits = Wesley Tingey via Unsplash.com -->
<!-- x4w:category = Akce a události -->
<!-- x4w:category = Politika -->
<!-- x4w:category = Lidé a jiná zvěř -->
<!-- dcterms:dateAccepted = 2020-11-12 -->

Když popisuji své zážitky s úřady, lidi se mně často ptají, jestli na styk s nimi nedělám nějaké školení. Tak jsem se rozhodl jedno takové udělat, a to online jako live stream na Youtube. Lze ho chápat jako jemný úvod do sebeobrany prostřednictvím práva. Nejenom při styku s úřady či policií, ale třeba i ve sporu s obchodníkem při reklamaci nebo sousedem, kterému se nelíbí váš pes.

> ## Dvounohý kůň versus úřední šiml aneb co vás v občanské výchově nenaučili
> * **Kdy:** pondělí 16. listopadu 2020 od 18:00
> * **Kde:** [YouTube stream](https://youtu.be/kauLvkbiQRA) - tamtéž bude dostupný ihned po skončení záznam
> * [Stránka události na Facebooku](https://fb.me/e/38XHdAGUE) kde můžete v předstihu pokládat dotazy a navrhovat témata.

Předpokládám, že nezůstane u jednoho dílu, protože téma je příliš rozsáhlé. Ale v tom prvním si řekneme pár obecných zásad, které byste měli vždycky dodržovat. Ukážeme si, které zákony byste si měli alespoň zběžně přečíst (a kde k nim přijít) a také obecné zásady, na kterých je české právo založeno a které jsou pro každodenní život docela důležité. 

Můžete mi též pokládat otázky a psát náměty, a to přímo v průběhu streamu,  nebo v předstihu na [stránce události na Facebooku](https://fb.me/e/38XHdAGUE) nebo anonymně na [Ask.fm](https://ask.fm/ridercz).

